<h2 id="projektinalku">Projektin alku</h2>

<h3 id="ensimminenasiakaspalaverijapalaverityleens">Ensimmäinen asiakaspalaveri ja palaverit yleensä</h3>

<p>Palaveriin mennessäni päässäni yleensä pyörii jonkinlainen ajatus miltä sivu voisi näyttää. Ajatus on yleensä hyvin pääpiirteittäinen, eli mielessäni on jonkilainen asettelu ja ehkä miltä sivun alku näyttää (tämä sivun alku on hyvin usein nykyään iso header, jossa on iso kuva tai video). Mielessäni on usein myös jokin väri, mutta en anna sille liikaa painoarvoa, sillä en vielä tässä vaiheessa halua tottua ajatukseen mikä väri sivulla tulisi olla, mikäli myöhemmin totean sen olevan huono väri.</p>

<p>Olen myös miettinyt jo etukäteen millä komponenteilla, plugineilla, teemalla yms. projektin tarpeet voidaan mahdollisesti kattaa. Näin voin palaverissa kertoa mikä on mahdollista, jos esitetään toiveita mitä sivulla haluttaisiin olevan. Mikäli en tiedä onko asiakkaan idea mahdollista toteuttaa helposti, vastaan paneutuvani asiaan, mutta en lupaa mitään. Tämän jälkeen tutustun esimerkiksi teeman asetuksiin tarjolla oleviin plugineihin, tai muihin teemoihin.</p>

<p>Tärkeintä palaveriiin mennessä on siis mennä valmistautuneena. Tämä ei välttämättä tarkota muistiinpanoja, vaan useimmiten omalla kohdallani, että olen miettinyt mitä asioita haluan tuoda esille ja mitä haluan kysyä, eli yksinkertaisesti sanottuna olen antanut asialle ajatusta ennen palaveria.</p>

<h3 id="experimentaltampere">Experimental Tampere</h3>

<p>Experimental Tampere -tapahtuma järjestettiin TAMKilla 13.1.2017, jossa teemana oli muun muassa kokeilukulttuurin edistäminen yrityksissä ja korkeakouluissa. Tässä projektissa olin Web-kehittäjän roolissa, eli rakensin tapahtuman nettisivun.</p>

<p>Tein myös Illustraattorilla tapahtuman kartan nettisivulle, sekä bannerikuvan, jota käytettiin tarpeen tullen.</p>

<p>Olisin mielelläni ottanut vastuun koko tapahtuman yleisilmeestä, sillä projektissa useampi eri henkilö tuotti esimerkiksi lehtisiä ja opasteita, joka johti epäyhtenäiseen ulkoasuun näiden ja nettisivun välillä. Jatkossa vastaavissa projekteissa tarjoudun suunnittelemaan niin sanotusti koko paketin eli, nettisivun, lehtiset, julisteet ja muut, jolloin koko tapahtumalla on yksi yhtenäinen ilme. Tarvittaessa harkitsen myös yksinkertaista tyyliopasta, mikäli muut projektin osapuolet joutuvat tuottamaan esimerkiksi lehtisiä.</p>

<h3 id="sisllnmerkitys">Sisällön merkitys</h3>

<p>Pidän tärkeänä tuoda omat ajatukseni esille mitä tietoa sivun/sivuston tulisi sisältää ja miten se tulisi jäsennellä sivulla. Haluan huolehtia että asiakkaan asia tulee esitettyä sivulla parhaalla mahdollisella tavalla ja että sivulla nähdään fokus, joka tiivistää asiakkaan sanoman. Tässä on usein tarpeen miettiä sivun sisältöä yhdessä asiakkaan kanssa, samalla havainnollistaen miltä se näyttäisi sivulla.</p>

<p>Experimental Tampereen tapauksessa jouduin myös osittain luopumaan näkymyksestäni miten sisältöä tulisi esittää, koska loppupeleissä asiakas päättää mitä sivulla näytetään, johon itse voin vain antaa perustellun mielipiteeni.</p>

<h3 id="kuvienmerkitys">Kuvien merkitys</h3>

<p>Tärkeitä ovat myös sivulla käytettävät kuvat. Hyvät kuvat ovat puolet tai enemmän sivuston ulkonäöstä ja huonot kuvat pilaavat muuten hyvin suunnitellun ja rakennetun sivun.</p>

<p>Esimerkkinä miten hyvät kuvat tekevät sivun nähdään <a href="http://experimentaltampere.fi/">Experimental Tampereen sivulla</a>. Ilman sivun näyttävää header imagea ja muita kuvia sivu näyttäisi ehkä hieman tylsältä.</p>

<p>Ollessani harjoittelussa, jossa tuotin useita Wordpress-sivuja, olen oppinut myös sen kuinka huonolaatuiset kuvat pilaavat koko sivun yleisilmeen. Ilman suoraa kontaktia asiakkaaseen kontrolli siitä millaisia kuvia asiakkaan tulisi lähettää uupui täysin. Jouduin usein myös käyttämään asiakkaan vanhan sivuston kuvia, jotka olivat usein pieniresoluutioisia.</p>

<p>Ideaalitapauksessa voin itse asiakkaan kanssa neuvotellen päättää millaisia kuvia sivustolle laitetaan. Tulevaisuudessa olisi tarkoitus myös itse ottaa kuvia, jolloin saavutetaan vielä enemmän kontrollia sivun ilmeestä.</p>

<h3 id="suunnittelujaensimminenvedos">Suunnittelu ja ensimmäinen vedos</h3>

<p>Heti suunnittelun alussa suosin kynää ja paperia. Välillä piirrän enemmän tai vähemmän sivun rautalankamallin kokonaan, mutta toisinaan vain sivun alun tai yksittäisiä elementtejä. Hahmottelu auttaa myös ideointiani, mikäli en vielä tiedä millaiselta sivun kuuluisi näyttää.</p>

<p>Experimental Tampere -projektissa piirsin aluksi koko sivun rautalankamallin wireframe.cc ohjelmalla, minkä jälkeen esittelin tätä muulle tiimille. Kommenttien pohjalta tehtyjen muutoksien jälkeen aloin kasaamaan sivua Wordpressillä.</p>

<p>Ensimmäinen karkea vedos sivusta valmistukin melko pian, sillä oli helppoa vain toteuttaa rautalankamallin pohjalta, sen sijaan että olisi samalla sivua kasatessa suunnitellut.</p>

<p>Muutamassa aikaisemassa ei kiirettömässä projektissa olen näin tehnyt, eli suunnitellut ulkoasun toteuksen aikana lennosta. Tämä hidastaa sivun kasaamista, sillä ilman selvää suunnitelmaa jouduin toistuvasti esimerkiksi vaihtamaan elementtien paikkaa ja pysähtyä miettimään. On siis nopeampaa suunnitteluvaiheessa kokeilla miltä eri vaihtoehdot esimerkiksi asettelun suhteen näyttävät ja sen jälkeen toteuttaa suunnitelma.</p>

<p>Tässä projektissa huomasin myös kuinka paljon mielessäni suunnittelemani sivuston ulkoasu muuttui projektin aikana. Alunperin mielessäni oli väreinä keltainen ja musta, sillä sanasta 'experimental' tuli mielleyhtymä näihin väreihin. Tapahtumaa tarkemmin pohdittuani päädyin tulokseen että TAMKin logossa, Tornihotellissa ja sen alueella olevissa rakennuksissa näkyvä pinkki väri, eli fuksia tarkemmin sanottuna, olisi jollakin tavalla yksi sivustolla nähtävistä pääväreistä.</p>

<p>Loppujen lopuksi kuitenkin päädyin käyttämään fuksiaa vain korostusvärinä, johon se sopi erinomaisesti. Toisaalta olisin mielelläni käyttänyt sivulla enemmän värejä, mutta tumma tyyli sopi sivulla käytettävien kuvien kanssa mainiosti.
<img src="img\JuhaSuhonen_Tammerkoski-height2000.jpg" alt="tähän kohtaan header image" /></p>

<h3 id="diviteemasta">Divi-teemasta</h3>

<p>Experimental Tampere sivulla käytimme Elegant Themesin <a href="https://www.elegantthemes.com/gallery/divi/">Divi-teemaa</a> ja Divi Builder pluginia. Teema oli oikea valinta projektiin sillä se mahdollisti sivun nopean rakentamisen ja vapauden asettelun suhteen.</p>

<p>Toki joitakin rajoituksia asettelussa on kuten maksimissaan neljä kolumnia per rivi, mutta vaihtoehtoja ja kustoimmoinnin varaa on yleisesti runsaasti. Divi mahdollistaa myös elementtien liikuttelun, paikkojen vaihtamisen kätevästi, sekä erilliset tyyliasetukset mobiilille, tabletille ja tietokoneelle elementtikohtaisesti. Lähes kaikille elementeille on myös mahdollista asettaa CSS-luokat ja id:t, joka tietenkin helpottaa muokkaamista CSS:llä.</p>

<p>On kuitenkin hyvä muistaa että Divillä rakennettua sivua on käytännössä mahdoton siirtää toiseen teemaan. Eli mikäli päätät vaihtaa Divillä rakennetun sivun teeman joksikin toiseksi, täytyy sivu rakentaa käytännössä uudelleen tälle teemalle. Tässä <a href="http://chrislema.com/divi-theme-forever/">blogipostaus</a>, joka kertoo aiheesta tarkemmin. Kyseisen blogipostauksen kommenteissa on kuitenkin puhetta että tulevaisuudessa olisi mahdollista käyttää Divi Builder pluginia minkä tahansa teeman kanssa ja yksi kommentti kertoo sen olevan jo mahdollista.</p>

<p>Divi 3.0:ssa tuli myös Visual Builderiksi kutsuttu ominaisuus, joka mahdollistaa sivun editoimisen suoraan sivulta. Tämä on kätevä pienien muutosten tekemiseen, jolloin voi reaaliajassa nähdä miltä muutos tulee näyttämään. Käytin tätä muun muassa tapauksissa, joissa esittelin sivua muulle tiimille ja samalla tein muutoksia tai kun esittelin esimerkiksi eri värivaihtoehtoja.</p>

<p>Se ei kuitenkaan ole ideaali koko sivun rakentamiseen alusta alkaen. On paljon nopeampaa käyttää Divi Builderiä Worpdressin sivun muokkauksessa, missä elementtien liikuttelu ja muokkaaminen on suhteellisen vauhdikasta.</p>

<p>Huomattava seikka Divistä on myös, kuinka helpoksi se teki sivun siirtämisen <a href="https://c9.io/">Cloud9-pilviympäristöstä</a> TAMKin palvelimelle. Yleensä Wordpress sivuston migraatio esimerkiksi lokaalista ympäristöstä palvelimelle tai palvelimelta toiselle on melko mutkikas prosessi, muun muassa Wordpressin käyttämän MySQL-tietokannan vuoksi.</p>

<p>Divissä on mahdollista exportata koko sivun layout json-tiedostoksi, jonka voi importata toisessa Divi-asennuksessa. Tämä tiedosto sisältää kaikki elementit, niiden asettelut, värit, elementtien sisällä olevat tekstit jne.</p>

<p>Ainoastaan kuvat tietenkin tuli ladata uudestaan palvelimelle, käyttäen Wordpressin Media manageria, sekä asettaa ne uudestaan elementeissä. Myös teeman asetuksiin tehdyt muutokset tuli asettaa uudestaan, sillä niitä ei ainakaan vielä ole mahdollista exportata esimerkiksi json-tiedostoksi. Kokonaisuudessaan kuitenkin sivun siirtäminen oli yllättävän helppo, suoraviivainen ja nopea prosessi.</p>

<p><strong>Tiivistettynä Divi-teeman hyvät ja huonot puolet</strong>
Hyvää:</p>

<ul>
<li>Sivu on nopea ja intuitiivinen rakentaa</li>

<li>Paljon asetuksia ja kustomoinnin varaa</li>

<li>Helpottaa siirtämistä esimerkiksi lokaalista ympäristöstä palvelimelle</li>

<li>Visual Builder, joka helpottaa myös asiakkaalle sivun muokkaamista</li>
</ul>

<p>Huonoa:</p>

<ul>
<li>Ei kuitenkaan yhtä joustava kuin puhdas HTML/CSS</li>

<li>Divillä tehty sivusto mahdototonta siirtää toiseen teemaan (tällä hetkellä)</li>
</ul>

<h3 id="sivunjulkaiseminen">Sivun julkaiseminen</h3>

<p>Ennen Experimental Tampere sivun julkaisemista sovimme yhdessä tiimin kanssa, mitkä ovat vähimmäisvaatimukset sivulle kun se julkaistaan. Sivulta puuttui siis muun muassa sisältöä, logoja ja kuvia liittyen tapahtumaan. Myös osa sisällöstä oli vielä tuottamatta, joten oli hyödyllistä sopia mikä on kaikille osapuolille sopiva tila, missä sivu voidaan laittaa kaikille nähtäväksi. Näin vältimme yllätykset, joissa esimerkiksi vain luonnokseksi tarkoitettu teksti olisi päätynyt virallisille sivuille tai että sivu ei sisältänytkään kaikkea tarpeellista informaatiota.</p>

<h3 id="metadata">Meta-data</h3>

<p>Ennen julkaisemista on hyvä pistää sivun meta-data kuntoon. Tämä metadata vaikuttaa muun muassa siihen millainen thumbnail, tiivistys ja otsikko sivusta generoidaan, kun se linkataan esimerkiksi Facebookiin tai Whatsappiin. Divin asetuksissa oli mahdollista asettaa esimerkiksi custom title, ja meta description, mutta koska näiden asettamisella ei tuntunut olevan vaikutusta, otin käyttöön ilmaisen <a href="https://fi.wordpress.org/plugins/wonderm00ns-simple-facebook-open-graph-tags/">Facebook Open Graph, Google+ and Twitter Card Tags (2.0.5) pluginin</a>, jolla homma hoitui helposti.</p>

<p>Facebook tarjoaa <a href="https://developers.facebook.com/tools/debug/">Sharing Debugger työkalun</a>, jolla voi nähdä mitä tietoja sivustasi haetaan meta-tagien perusteella. Käytännössä siis nämä tiedot voi asettaa myös sivun HTML-koodin head-osioon 'manuaalisesti':</p>

<pre><code>&lt;meta property="og:site_name" content="Experimental Tampere Event"/&gt;
&lt;meta property="og:description" content="The Rectors' Conference of Finnish Universities of Applied Sciences (Arene), together with the Finnish Government, is arranging a national tour to present and promote the richness of experimental culture in the Finnish universities of applied sciences.  TAMK and Tampere3 are organizing on Friday the 13th of January 2017 an event gathering diverse actors concerned by the development of Tampere's new university. The event is held at TAMK's Y-kampus"/&gt;
&lt;meta property="og:image" content="http://example.com/image/src.jpg"/&gt;
</code></pre>

<h3 id="lomakkeetjashkpostinlhetysvastanneille">Lomakkeet ja sähköpostin lähetys vastanneille</h3>

<p>Exprerimental Tampere -projektissa tapahtumaan ilmottautuneille oli tarve lähettää vahvistusviesti, jossa näkyi vastaukset ja toivotettiin tervetulleeksi tapahtumaan. Alunperin ajattelin tämän onnistuvan Google Formsilla ja siihen saatavalla <a href="https://chrome.google.com/webstore/detail/email-notifications-for-f/acknfdkglemcidajjmehljifccmflhkm">Email Notifications for Forms -pluginilla</a>. Lyhyesti sanottuna plugin ei toiminutkaan ja jouduimme tekemään lomakkeet TAMKin E-lomakkeella. E-lomake suoriutui tehtävästä hienosti ja vahvistusviesti lähti jokaiselle vastanneelle. Ainut moite E-lomakkeessa on jokseenkin karu ulkonäkö.</p>

<p>Asiaan perehdyttyäni totesin että jatkossa tulen luultavasti käyttämään <a href="https://www.jotform.com">JotFormsia</a>, missä esim. automaattisen vahvistusviestin lähettäminen on sisäänrakennettuna. Myös lomakkeiden designissa on paljon vapautta ja mahdollisuus muokata lomakeita jopa CSS:llä.</p>

<h2 id="julkaisunjlkeen">Julkaisun jälkeen</h2>

<p>Julkaisemisen jälkeen tehtäviä muutoksia varten tein test-platform -sivun, johon kopioin etusivun käyttämällä Divin 'Save layout' toimintoa. Näin pystyin testaamaan sivulle tulevia muutoksia, jotka myöhemmin siirsin oikealle etusivulle.</p>

<p>Varmuuden vuoksi myös lisäsin test-platform -sivun head-osioon <code>&lt;meta name="robots" content="noindex"&gt;</code> estääkseni hakukoneita indeksoimasta sivua. Tämä siis siksi että jonkun hakiessa hakusanoilla 'experimental tampere', tämä test-platform -sivu ei näyttäydy hakutuloksissa. Tähän käytin <a href="https://srd.wordpress.org/plugins/per-page-add-to/">Per Page Add To Head pluginia</a>, joka siis mahdollistaa koodin asettamisen head-osioon yksittäisille sivuille, mutta myös kaikille sivuille.</p>

<h2 id="asiakasjasivunyllpito">Asiakas ja sivun ylläpito</h2>

<p>Yleensä suurin osa asiakkaalta tulevista pyynnöistä muuttaa sivua on sisältöön kohdistuvaa, kuten Experimental Tampere sivun tapauksessa päivittyvä ohjelma ja vieraslista, sekä lisää varmistuneiden yhteistyökumppaneiden logoja. Nämä ovat hommia jotka voi helposti tarvittaessa opettaa asiakkaalle, etenkin käytettäessä Wordpressiä ja Divi-teemaa. Varsinkin Visual Builderin avulla oli oman 'asiakkaani' helppo tehdä muutoksia sivulla oleviin teksteihin.
Parhaimmillaan Divin kanssa asiakas kirjatuu sivulle, klikkaa sivulla näkyvää tekstiä jolloin ilmestyy kursori sen muokkaamiseksi ja muokattuaan hän painaa tallenna.</p>

<p>Ennen julkaisua tulisi asiakkaan kanssa sopia ja neuvoa asiakasta miten ylläpito hoidetaan julkaisun jälkeen. Voi esimerkiksi luvata ylläpitävänsä sivua kaksi viikkoa julkaisun jälkeen, jonka jälkeen vastuu ylläpidosta siirtyy asiakkaalle.</p>

<p><img src="img\example-of-editing.png" alt="example of editing text with Divi" /></p>
